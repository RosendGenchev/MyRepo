 Проект "Battleships"

 В проекта са включени всички задължителни функционалности, както и 2 от допълнителните функционалности:
 1) Задаване на игралното поле динамично.
 2) Задаване на различен брой от всеки вид кораб, който ще участва в играта, динамично.

Ръководство за потребителите на играта:
Играта започва. Потребителят въвежда размерите на игралната дъска и броя на корабите, които ще участват в играта.

След това поотделно всеки играч поставя своите кораби, като за всяко поставяне въвежда типа на кораба (B - Boat - лодка с размер 2 клетки, S - Submarine - подводница с размер 3 клетки, D - Destroyer - разрушител с размер 4 клетки, A - Aircraft - самолетоносач с размер 5 клетки), координатите на първата клетка на кораба и ориентацията(H - хоризонтална, V - вертикална).
Корабите се визуализират за всеки играч, като всеки отделен кораб е с различна главна буква от латинската азбука.
След всяко поставяне се визуализира дъската на дадения играч.

Когато и двамата играчи са поставили своите кораби, дъските им се изписват в конзолата.

Започва фазата със стрелбата. 

Двамата играчи се редуват, като въвеждат координатите на клетката, в която искат да стрелят.
След всеки ход конзолата изписва резултата от изстрела ("Hit!" - попадение, "Miss!" - пропуск, "You sunk a ship!" - потапяне) и визуализация на дъската на опонента, в която се показват единствено резултатите от стрелбата (при попадение клетката от дъската на опонента се заменя с "#', при пропуск - '0').

Когато всички кораби на даден играч са потопени, на конзолата се изписва победителят.


Описание на алгоритмите:

Вика се функцията playGame(). Инициализират се и се въвеждат броя на редовете и на колоните и се проверява дали входните данни са валидни с функциите за валидация. Същото се прави и за броя на корабите, които ще участват в играта. Създават се 2 динамични матрици(дъските на играчите) с елементи от тип char и се попълват с ".". След това е ред на  играч(1) да поставя кораби и се извиква функцията placeShipsInField(), в която с for цикъл (до броя на корабите) се въвеждат типа на кораба, координатите на първата клетка и ориентацията, като всеки път се проверява дали корабът с тези входни данни може да се постави на игралната дъска(т.е да не излиза от нея, или да не се поставя кораб върху кораб). При невъзможност да се постави кораб, играчът трябва да въвежда отново координати, докато не въведе такива, които са възможни. След това е ред на играч(2) да поставя кораби и функцията placeShipsInField() отново се извиква и се извършват същите действия, както за играч(1). След това на конзолата се отпечатват дъските на двамата играчи. След това започва фазата със стрелбата по корабите на опонента и се извиква функцията startShootingPhase(). В нея се създават 2 динамични матрици (дъски) с елементи '.', които са нужни, за да може играчите да виждат дали са, или не са уцелили кораб на опонент. Изпълнява се цикъл while(true), който се извършва докато някой от игрсчите не победи(всички кораби на опонента са потопени). В цикъла се въвеждат координатите на клетката, в която искат да стрелят двамата играчи (редувайки се). Вика се функцията shoot(). За всеки такъв вход се проверява дали изстрелът е уцелил кораб на опонент, или е пропуснал. Проверява се за всяко попадение дали има останала част от кораба. В случай че няма останала част, се изписва, че играчът е потопил кораб ("You sunk a ship!") и имаме брояч на потопени кораби, който се увеличава с 1.  В случай че е уцелил, дъската, която вижда опонента се ъпдейтва с фунцията(changeFieldCellHit) или (changeFieldMiss) ако не е уцелил. Тези 2 фунцкии променят знака на клетката в игралната дъска със съответния символ за уцелване и пропуск. След всеки изстрел се изписва дъската на опонента. В момента, в който броячът на потопените кораби стане равен на броя на всички кораби, се изписва победителят и играта приключва.
